#YENİ PTF (PROJE TAKİP FORMU) AÇMA

**İş takip → Proje İşlemleri → Ekle → Proje ekleme ekranı açılıyor. ( Üretim sorumlusu doldurur ) → Proje Bilgileri Sekmesi; → Seri No: Otomatik veriliyor. Seri No aynı zamanda barkod numarasıdır. → Proje No: Bir ürünün proje numarasını üretim sorumlusu manuel olarak belirliyor. Proje numarası minimum 5 haneden oluşur. Örneğin; 307 – 00. İlk üç sayı manuel sıra numarasıdır. Son iki sayı çift sıfır ise ana PTF olduğu anlamına gelir. Bir ana PTF birçok alt PTF den oluşan toplanmış bir üründür( komple set ). Örneğin; komple Tubing Head.
**
Bir işin proje numarasının son iki hanesi çift sıfır değilse, o projenin bir alt PTF olduğu anlamına gelir. Örneğin; 307 – 01 ve devamı ( Örneğin; Tubing Head kapak ).

Ana PTF ve alt PTF ayrımı bir setin içerisindeki ürünlerin ayrıca takip edilmesini sağlıyor. Bütün alt PTF ler üretildikten sonra ekranın alt tarafında bulunan “üretilen ürünü PTF veya depoya aktar” butonu ile ilgili hedefe aktarılır ve maliyetlendirilir.

**→Proje Adı Hücresi:** Buraya ürünün teknik resminin üzerindeki adı girilir.

**→Resim No Hücresi:** Teknik resmin üzerindeki resim numarası verilir. Resim müşteriye ait ise o numara girilir.

**→İşin Adı Hücresi:** Buraya ihale numarası veya işin genel adı verilir. Eğer ana PTF aynı zamanda sadece tek bir ürün ise teknik resim üzerindeki adını verebilirsiniz.

**→Müşteri Ünvanı:** Seçme butonundan seçilir. Bir müşterinin seçilebilmesi için daha önce cari kayıtlarının girilmiş olması gerekir.

**İŞLEM TÜRÜ VE SÜRE HÜCRELERİ:**

**→İşlem Türü:** İşlem türünü yani işlem yapacağınız tezgahı işlem türü hücresinin sağındaki seçme butonundan seçin.

**→Standart Süre:** Üretim sorumlusunun o iş için belirlediği süredir. Üretim sorumlusu standart süreyi manuel olarak girer.

**→Fiili Süre:** Personelin projeye giriş yaptığı ilk andan itibaren, personel yeni iş günlerinde projeye her giriş yaptığında otomatik olarak artar. Kısaca personelin çalışma süresidir.

**→Eski İş Süresi:** Bu iş daha önce yapılmış bir iş ise hücrede otomatik olarak o işin daha önce ne kadar sürede tamamlandığını gösterir.

**→Personel Adı Soyad**ı: Personel adı ve soyadı üretim sorumlusu tarafından belirlenir. Hücrenin sağındaki seçme butonundan işi yapacak olan personel seçilir.

**→Normal ücret, Mesaili ücret ve İşlem** açıklaması manuel olarak üretim sorumlusu tarafından girilir.

**→Toplam Süre:**  Program tarafından otomatik olarak hesaplanır.

**→Deneme Not 1:** Bu hücreye üretim sorumlusu işlem ile ilgili önemli notları manuel olarak girebilir.

**→Malzeme, İşçilik ve Toplam Maliyet Hücreleri:**  Bu hücreler program tarafından otomatik olarak hesaplanır.

**→Kargo:**  Kargo ücretini manuel olarak giriniz.

Bütün işlem türleri girildikten sonra bu alt PTF ler, üretilen ürünü PTF ye veya depoya aktar butonuna basılarak ana PTF ye aktarılır.

**→Fiş Durumu:**  Bütün alt PTF bilgileri ana PTF ye aktarıldıktan sonra Fişi Kapat butonuna basılarak iş kapatılır.

**→Kaydet:** Fişi kapattıktan sonra kaydet butonuna basınız.